,news_text
0,"    นายไครี จามาลุดดิน รัฐมนตรีวิทยาศาสตร์ เทคโนโลยี และนวัตกรรมของมาเลเซีย เปิดเผยว่า วัคซีนป้องกันโรคโควิด-19 ของแอสตราเซเนกา ชุดแรก จำนวน 600,000 โดส จะจัดส่งถึงมาเลเซีย ในเดือนมิถุนายนนี้ โดยมาเลเซียสั่งจองวัคซีนของแอสตราเซเนกา ทั้งสิ้น 12,800,000 โดส ในจำนวนนี้กว่าครึ่ง เป็นวัคซีนที่ได้รับผ่านโครงการโคแวกซ์ขององค์การอนามัยโลก "
1, นายธานี แสงรัตน์ อธิบดีกรมสารนิเทศ และโฆษกระทรวงการต่างประเทศ เน้นย้ำว่า วันนี้ (1 เม.ย. 64) ศบค. เริ่มมาตรการกักกันตัวรูปแบบใหม่ โดยผู้ที่เดินทางกลับจากประเทศที่ไม่มีเชื้อกลายพันธุ์ และมีเอกสารรับรองการฉีดวัคซีนครบถ้วน อาจพิจารณาให้กักกันตัวไม่น้อยกว่า 7 วันโดยต้องฉีดวัคซีนที่ได้รับการรับรองจาก WHO หรือ อย. และฉีดวัคซีนครบถ้วนแล้วไม่น้อยกว่า 14 วันก่อนเดินทาง ส่วนผู้ที่เดินทางกลับจากประเทศที่ไม่มีเชื้อกลายพันธุ์ แต่ไม่มีเอกสารรับรองการฉีดวัคซีน ต้องเข้ารับการกักกันตัวไม่น้อยกว่า 10 วัน และผู้เดินทางกลับจากประเทศที่มีเชื้อกลายพันธุ์ 11 ประเทศ ได้แก่ แอฟริกาใต้ ซิมบับเว โมซัมบิก บอตสวานา แซมเบียเคนยา รวันดา แคมารูน คองโก กานา และแทนซาเนีย ต้องเข้ารับการกักตัวไม่น้อยกว่า 14 วันซึ่งประเทศเหล่านี้ สามารถเปลี่ยนแปลงได้ โดย กรมควบคุมโรค จะมีการทบทวนรายชื่อประเทศกลุ่มเสี่ยงทุกเดือน
2,"           วัคซีนป้องกันโรคโควิด-19 ของซิโนฟาร์มชุดใหม่ถูกส่งถึงกัมพูชาด้วยเที่ยวบินพิเศษเมื่อค่ำวานนี้ ซึ่งเป็นวัคซีนชุดที่สองที่จีนบริจาคให้กัมพูชา หลังวัคซีนชุดแรกถูกส่งถึงกัมพูชาเมื่อวันที่ 7 กุมภาพันธ์ที่ผ่านมา โดยวัคซีนชุดใหม่จะทำให้ชาวกัมพูชาสามารถเข้ารับการฉีดวัคซีนป้องกัน                โรคโควิด-19ได้มากขึ้น ทั้งนี้กัมพูชาเริ่มโครงการฉีดวัคซีนดังกล่าวมาตั้งแต่วันที่ 10 กุมภาพันธ์ และนับถึงวานนี้มีประชาชนในกลุ่มเสี่ยงกว่า 407,000 คนได้รับการฉีดวัคซีนแล้ว"
3,
4,           ฮ่องกงจะกลับมาฉีดวัคซีนป้องกันโรคโควิด-19 ของบริษัทไฟเซอร์-ไบโอเอ็นเทค อีกครั้งวันจันทร์หน้า หลังบริษัทผู้ผลิตยายักษ์ใหญ่ดังกล่าว กล่าวว่า เกิดข้อตำหนิเกี่ยวกับบรรจุภัณฑ์ ซึ่งทำให้ต้องระงับการใช้วัคซีนดังกล่าวชั่วคราว แต่บริษัทฯ ยืนยันว่าไม่ส่งผลกระทบต่อความปลอดภัย
5,           สมเด็จพระราชาธิบดีสุลต่านฮัสซานัล โบลเกียห์ แห่งบรูไนทรงรับการฉีดวัคซีนป้องกันโรคโควิด-19 แล้ว ในขณะที่ประเทศกำลังเตรียมเริ่มโครงการฉีดวัคซีนดังกล่าวในวันพรุ่งนี้
6,           วัคซีนต้านโควิด-19 ของไฟเซอร์/ไบโอเอ็นเท็ค สามารถคงประสิทธิภาพการป้องกันในระดับสูงเป็นเวลาอย่างน้อย 6 เดือนหลังการฉีดครบสองโดส
7,"           สำนักงานควบคุมและป้องกันโรคของเกาหลีใต้หรือ เคดีซีเอ รายงานพบผู้ติดเชื้อโรคโควิด-19 รายใหม่ 543 คน นับเป็นวันที่ 4 ติดต่อกัน ที่มียอดผู้ติดเชื้อรายวันมากกว่า 500 คน ส่วนใหญ่ เป็นการติดเชื้อแบบกลุ่มย่อยในพื้นที่กรุงโซลและจังหวัดคยองกี ส่งผลให้เกาหลีใต้มียอดผู้ติดเชื้อสะสมมากกว่า 104,700 คน และมียอดผู้เสียชีวิต 1,740 คน"
8,    สำนักข่าวต่างประเทศ รายงานว่า นายกรัฐมนตรีโยชิฮิเดะ ซูงะ ของญี่ปุ่น วัย 72 ปี เข้ารับการฉีดวัคซีนป้องกันโรคโควิด-19 ของไฟเซอร์-ไบโอเอ็นเทค เข็มที่สอง แล้วในวันนี้ เพื่อเตรียมพร้อมสำหรับการเดินทางเยือนสหรัฐฯ อย่างเป็นทางการในสัปดาห์หน้า โดยสำนักนายกรัฐมนตรีญี่ปุ่น เปิดเผยว่า นายกรัฐมนตรีซูงะ มีสุขภาพดีหลังเข้ารับการฉีดวัคซีนดังกล่าว ขณะที่ เจ้าหน้าที่และสื่อมวลชนที่ร่วมคณะเดินทางเยือนสหรัฐฯ ในครั้งนี้ จะเข้ารับการฉีดวัคซีนป้องกันโรคโควิด-19 ก่อนออกเดินทาง ด้วยเช่นกัน
9,           ญี่ปุ่นเริ่มฉีดวัคซีนป้องกันโรคโควิด-19 ให้ผู้สูงอายุแล้ววันนี้ ขณะที่วัคซีนที่นำเข้ามีจำนวนไม่มากนัก และมีแนวโน้มว่าจะไม่สามารถหยุดยั้งการระบาดระลอก 4 ได้ ซึ่งจำนวนผู้ติดเชื้อพุ่งสูงขึ้นเรื่อยๆ
10,           นายอัลเบิร์ต บัวร์ลา กรรมการบริหารบริษัทไฟเซอร์ ยักษ์ใหญ่ด้านการผลิตยาของสหรัฐ กล่าววานนี้ว่า บริษัทไฟเซอร์ได้เร่งการผลิตวัคซีนป้องกันโรคโควิด-19 และจะสามารถจัดส่งในสหรัฐได้อีกร้อยละ 10 ซึ่งมากกว่าที่คาดการณ์ไว้ภายในสิ้นเดือนพฤษภาคมนี้
11,ผู้ประกาศ : หลายประเทศทั่วโลกต่างเร่งวิจัยและพัฒนาวัคซีนเพื่อป้องกันโรคโควิด-19 ซึ่งขณะนี้มีวัคซีนที่ได้รับการยอมรับและอนุมัติให้ใช้แล้วหลายขนาน ทั้งของจีน สหรัฐ อังกฤษ รัสเซีย และอินเดีย รายละเอียดจะเป็นอย่างไร ติดตามจากรายงานพิเศษ
12, รัฐบาลอังกฤษเริ่มผ่อนคลายมาตรการล็อกดาวน์ ระยะที่ 2 ตั้งแต่วันที่ 12 เมษายน ที่ผ่านมา นับเป็นครั้งแรกในรอบหลายเดือนที่ร้านอาหาร ผับกลางแจ้ง ร้านค้าปลีก โรงยิม และร้านตัดผม กลับมาเปิดให้บริการอีกครั้ง ซึ่งเป็นผลมาจากความสำเร็จในกระบวนการฉีดวัคซีนโควิด-19
13,    นายอัลเบิร์ต บัวร์ลา ประธานเจ้าหน้าที่บริหารของบริษัทไฟเซอร์กล่าวระหว่างให้สัมภาษณ์เมื่อเมื่อวานนี้ว่า ผู้ได้รับวัคซีนป้องกันโควิด-19 ครบสองโดสแล้วอาจจำเป็นต้องฉีดโดสที่สาม เพื่อกระตุ้นภูมิคุ้มกันภายในระยะเวลา 6-12 เดือน และว่ามีความเป็นไปได้ที่ประชาชนอาจต้องฉีดวัคซีนป้องกันโรคโควิด-19เป็นประจำทุกปี อย่างไรก็ตามนายบัวร์ลากล่าวว่าข้อมูลทั้งหมดยังต้องรอการยืนยันจากผู้เชี่ยวชาญก่อน ขณะที่นักวิจัยทั่วโลกยังไม่สามารถชี้ชัดได้ว่า วัคซีนชนิดต่างๆ ที่มีอยู่จะสามารถป้องกันการติดเชื้อโควิด-19 ได้นานเพียงใด.
14,           สำนักข่าวต่างประเทศ รายงานโดยอ้างการเปิดเผยของนายแพทย์อัลเบิร์ต บัวร์ลา ประธานกรรมการบริหารของไฟเซอร์ บริษัทเวชภัณฑ์ใหญ่ของสหรัฐฯ ที่ระบุว่า ประชาชนที่ฉีดวัคซีนโควิด-19 ของไฟเซอร์-ไบโอเอ็นเทค ครบทั้ง 2 โดสแล้ว อาจต้องฉีดวัคซีนกระตุ้นภูมิคุ้มกันเข็มที่ 3 ภายในระยะเวลา 6 -12 เดือน และฉีดวัคซีนดังกล่าว เป็นประจำทุกปี หลังผลการศึกษาระบุว่า วัคซีนโควิด-19 ของไฟเซอร์-ไบโอเอ็นเทค มีประสิทธิภาพในการป้องกันโรคโควิด-19 สูงมาก ในช่วง 6 เดือนแรก จากนั้นประสิทธิภาพจะลดลงตามระยะเวลา 
15,"           สำนักงานควบคุมและป้องกันโรคของเกาหลีใต้หรือเคดีซีเอ รายงานพบผู้ติดเชื้อโรคโควิด-19 รายใหม่ 673 คน ในรอบ 24 ชั่วโมง ที่ผ่านมา นับเป็นยอดผู้ติดเชื้อ มากกว่า 600 คน เป็นวันที่ 3 ติดต่อกัน และเป็นยอดผู้ติดเชื้อรายวันมากกว่า 100 คน ต่อเนื่อง นับตั้งแต่วันที่ 8 พฤศจิกายน ปีที่แล้ว ซึ่งส่วนใหญ่เป็นการติดเชื้อแบบกลุ่มย่อยในพื้นที่กรุงโซล และจังหวัดคยองกี ส่งผลให้มียอดผู้ติดเชื้อสะสมกว่า 112,000 คน และมียอดผู้เสียชีวิต 1,790 คน"
16,"    คณะกรรมการร่วมด้านการฉีดวัคซีนและการสร้างภูมิคุ้มกันของอังกฤษแนะนำให้                   หญิงตั้งครรภ์ทุกคนสามารถเข้ารับการฉีดวัคซีนป้องกันโรคโควิด-19  ได้แล้ว โดยเลือกฉีดวัคซีนของไฟเซอร์หรือโมเดอร์นา ซึ่งจะพิจารณาตามอายุและกลุ่มเสี่ยงทางคลินิก หลังได้ข้อมูลจากสหรัฐที่บ่งชี้ว่า หญิงตั้งครรภ์ประมาณ 90,000 คนได้รับการฉีดวัคซีนแล้วโดยไม่มีข้อกังวลด้านความปลอดภัย "
17,
18,"พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม  กล่าวถึงการเข้าถึงวัคซีนโควิด-19 ภายใต้แอปพลิเคชันหมอพร้อม ของกระทรวงสาธารณสุขว่า จะเริ่มเปิดให้ลงทะเบียนในวันที่ 1 พฤษภาคมนี้ เนื่องจากต้องมีการเตรียมการเพื่อให้เข้าถึงประชาชนทั้งประเทศโดยเร็ว เพราะจะได้ดูตัวเลขว่าประชาชนมีความพร้อมเข้าถึงวัคซีนในจำนวนเท่าใด ซึ่งขณะนี้ไทยนำวัคซีนเข้ามามากกว่า 2 ล้านโดสแล้ว ซึ่งในส่วนของวัคซีนที่จะเข้ามาในประเทศไทยได้มีการประมาณการเอาไว้ ว่าวันที่ 24 เมษายนนี้ วัคซีนซิโนแวคจะเข้ามาอีก 500,000 โดส พฤษภาคมวัคซีนซิโนแวคเข้ามา 1,000,000 โดส แต่ต้องรอ นโยบายที่ชัดเจนของรัฐบาลจีนก่อน ส่วนวัคซีนแอสตร้าเซนเนก้า ที่ผลิตในไทยจะทยอยส่ง 4-6 ล้านโดส และเพิ่มจำนวนในเดือนกรกฎาคมจนถึงสิ้นปี จำนวน 61 ล้านโดส และหากบวกกับวัคซีนทางเลือกที่จะหาเข้ามาเพิ่มเติมก็เชื่อมั่นว่าจะเพียงพอ ขณะเดียวกันสถาบันวัคซีนจะเจรจากับวัคซีนของไฟเซอร์ และมีความเป็นไปได้ว่าจะส่งให้ไทยได้ในเดือนกรกฎาคมจนถึงสิ้นปี จำนวน 5-10 ล้านโดส แต่อยู่ระหว่างการพิจารณาใบเสนอราคาและเงื่อนไขของการนำเข้า โดยยืนยันรัฐบาลไม่นิ่งนอนใจในการนำเข้าวัคซีน"
19,           สำนักงานสาธารณสุขสวีเดน ออกประกาศที่ระบุว่า พลเมืองสวีเดนที่มีอายุ ต่ำกว่า 65 ปี ซึ่งเข้ารับการฉีดวัคซีนโควิด-19 ของแอสตราเซเนกา โดสแรกไปแล้ว จะได้รับการฉีดวัคซีนโควิด-19 เข็มที่สอง ด้วยวัคซีนชนิดเอ็มอาร์เอเอ็น เช่น วัคซีนของไฟเซอร์-ไบโอเอ็นเทค หรือโมเดอร์นา หลังทางการสวีเดนระงับการใช้วัคซีนโควิด-19 ของแอสตราเซเนกา เป็นการชั่วคราว เมื่อเดือนมีนาคม ที่ผ่านมา เนื่องจากมีรายงานผู้ที่รับวัคซีนดังกล่าวบางราย มีภาวะลิ่มเลือดอุดตัน 
20,        วันนี้ (21 เมษายน 2564) ที่กระทรวงสาธารณสุข จ.นนทบุรี นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข เปิดเผยว่า ได้มอบหมายให้ ศ.พญ.กุลกัญญา โชคไพบูลย์กิจ คณะแพทยศาสตร์ศิริราชพยาบาล มหาวิทยาลัยมหิดล ประชุมคณะทำงานติดตามอาการไม่พึงประสงค์ภายหลังได้รับวัคซีนในช่วงบ่ายวันนี้ โดยผู้เชี่ยวชาญและนักวิชาการจะร่วมกันพิจารณา ซึ่งขณะนี้มีหลายสมมติฐาน และแถลงข้อสรุปที่ทุกฝ่ายเห็นพ้องต้องกันให้ทราบในบ่ายวันนี้ อย่างไรก็ตาม การฉีดวัคซีนอาจมีอาการไม่พึงเกิดขึ้นได้ ยืนยันว่าต้องสังเกตอาการหลังการฉีด 30 นาที หากมีอาการผิดปกติจะมีแพทย์ดูแลทันที ซึ่งที่ผ่านมาคนส่วนใหญ่ฉีดแล้วไม่มีผลข้างเคียง เชื่อว่าเกิดจากร่างกายของแต่ละคน มีปฏิกิริยาตอบสนองต่างกัน อย่างไรก็ตามเราต้องระวังมากขึ้น การตัดสินใจว่าฉีดต่อหรือจะหยุด ต้องได้รับการพิจารณาและคำแนะนำจากคณะกรรมการวิชาการชุดนี้ก่อน ซึ่งแม้แต่ผมในฐานะรัฐมนตรีก็สั่งไม่ได้ เพราะเป็นเรื่องทางวิชาการทางการแพทย์ ขณะนี้ไม่มีการชะลอฉีด แต่มีคำสั่งให้ดูแลสังเกตอาการเป็นพิเศษ และเตรียมพร้อมให้ความช่วยเหลือหากมีอาการไม่พึงประสงค์เกิดขึ้น
21,"    สำนักงานควบคุมและป้องกันโรคแห่งเกาหลีใต้ หรือ เคดีซีเอ รายงานพบผู้ติดเชื้อโรคโควิด-19 รายใหม่ 735 คน ในรอบ 24 ชั่วโมง ที่ผ่านมา ซึ่งเป็นยอดผู้ติดเชื้อ มากกว่า 700 คน เป็นวันที่สองติดต่อกัน โดยส่วนใหญ่ยังคงเป็นการติดเชื้อแบบกลุ่มย่อยในพื้นที่กรุงโซล และจังหวัดคยองกี ส่งผลให้มียอดผู้ติดเชื้อสะสมมากกว่า 116,600 คน และมียอดผู้เสียชีวิต 1,808 คน     "
22, 
23,พลเอก ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม แถลงผ่านโทรทัศน์รวมการเฉพาะกิจแห่งประเทศไทย ว่า รัฐบาลเร่งดำเนินการฉีดวัคซีนที่ได้รับมอบแล้วจำนวน 2.1 ล้านโดส โดยจนถึงวันนี้ฉีดวัคซีนไปแล้ว 8.4 แสนคน พร้อมกันนี้รัฐบาลยังเร่งจัดหาวัคซีนเพิ่มเติม ตั้งเป้าหมายให้ครบ 100 ล้านโดส เพื่อฉีดให้กับประชาชน 50 ล้านคน ภายในสิ้นปี 2564 นี้ ซึ่งวัคซีน AstraZeneca 61 ล้านโดส เริ่มส่งมอบเดือนมิถุนายนนี้ จำนวน 6 ล้านโดส และในเดือนต่อไปอีกเดือนละ 10 ล้านโดส รวมถึงวัคซีนซิโนแวค 2.5 ล้านโดส 
24,นพ.ไพศาล ดั่นคุ้ม เลขาธิการคณะกรรมการอาหารและยา เปิดเผยว่า ขณะนี้ตนเองได้ลงนามรับรองให้บริษัท สยามไบโอไซเอนซ์ จำกัด เป็นสถานที่ผลิตวัคซีนของแอสตร้าเซนเนก้าในประเทศไทยแล้ว หลังจากมีการตรวจสอบมาตรฐานการผลิตก่อนหน้านี้ไปแล้ว สำหรับการขึ้นทะเบียนใช้วัคซีนในประเทศไทยตอนนี้ยังผ่านการรับรอง 3 บริษัท คือ ซิโนแวค แอสตร้าเซนเนก้า และจอห์นสัน แอนด์ จอห์นสัน ส่วนยี่ห้ออื่นยังรอให้ยื่นเอกสารเข้ามา ส่วนกรณีที่นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข ออกมาระบุว่ามีการเจรจาวัคซีนกับบริษัท ไฟเซอร์ และพร้อมแก้ระเบียบหลักเกณฑ์ให้นำเข้ามาได้โดยไม่ต้องผ่านการรับรอง อย. นั้น นพ.ไพศาล กล่าวว่า จริงๆ ต่อให้ส่งเร็วที่สุดแค่ไหนก็ต้องขึ้นทะเบียน แต่เค้าสามารถยื่นเอกสารมาก่อนที่วัคซีนจะมาถึงเพื่อพิจารณาได้ทันทีไม่เกินเดือนแล้วเสร็จแน่ ไม่ได้มีประเด็นอะไร
25,
26,"นายแพทย์ทวีทรัพย์ ศิรประภาศิริ นายแพทย์ผู้ทรงคุณวุฒิ กรมควบคุมโรค กล่าวว่า วัคซีนโควิด-19 ขณะนี้ ได้รับแล้วทั้งสิ้น 2.5 ล้านโดส ต้องได้คนละ 2 โดสหรือเข็ม เท่ากลุ่มเป้าหมายต้องฉีดขณะนี้ 1.25 ล้านคน การฉีดจึงเป็นไปตามแผน เพราะภาพรวมขณะนี้ฉีดไปแล้ว 1,279,713 โดส เป็นผู้รับเข็ม 1 แล้ว 1,038,960 ราย ได้ครบ 2 เข็มแล้ว 240,753 ราย ซึ่งในช่วงนี้ยังเป็นช่วงที่วัคซีนยังมีจำกัด ที่ผ่านมาจึงเน้นฉีดให้กลุ่มบุคลากรทางการแพทย์ก่อนทั้งภาครัฐและเอกชน และใช้ในการควบคุมโรคในพื้นที่ที่มีการะบาด แต่เมื่อวัคซีนล็อตใหญ่ที่รัฐบาลสั่งซื้อไว้จากแอสตร้าเซนเนก้ามาถึง จะขยายการฉีดไปยังประชาชนกลุ่มเสี่ยงและเพิ่มอัตราฉีดให้มากและเร็วขึ้นได้ตามจำนวนวัคซีนที่มี "
27, 
28,    นายแมตต์ แฮนค็อก รัฐมนตรีสาธารณสุขอังกฤษ ออกแถลงการณ์ที่ระบุว่า รัฐบาลอังกฤษสั่งซื้อวัคซีนโควิด-19 ของไฟเซอร์-ไบโอเอ็นเทค กว่า 60 ล้านโดส เพื่อเร่งกระบวนการฉีดวัคซีนโควิด-19 ของประเทศ รวมถึงป้องกันประชาชนกลุ่มเสี่ยงในช่วงฤดูหนาวปีนี้ และยังเป็นการเตรียมพร้อมรับมือการระบาดของเชื้อโควิด-19 กลายพันธุ์ 
29,           นายอูกูร์ ซาฮิน ประธานเจ้าหน้าที่บริหารบริษัทไบโอเอ็นเทคของเยอรมนีแสดงความเชื่อมั่นในประสิทธิภาพของวัคซีนโควิด-19ที่ทางบริษัทพัฒนาร่วมกับไฟเซอร์ ว่า จะสามารถป้องกันเชื้อกลายพันธุ์สายพันธุ์อินเดียได้ โดยนายซาฮินกล่าวว่า ที่ผ่านมาได้มีการทดลองประสิทธิภาพของวัคซีนไฟเซอร์/ ไบโอเอ็นเทค กับ เชื้อโควิด-19 กว่า 30 สายพันธุ์ ซึ่งเกือบทุก             สายพันธุ์ วัคซีนมีประสิทธิภาพมในการป้องกันได้มากพอๆ กับสายพันธุ์ดั้งเดิม อย่างไรก็ตามสำหรับการทดลองประสิทธิภาพของวัคซีนกับสายพันธุ์อินเดียนั้นยังอยู่ระหว่างการดำเนินการ
30,              นายอูกูร์ ซาฮิน ประธานเจ้าหน้าที่บริหารบริษัทไบโอเอ็นเทคของเยอรมนีแสดงความเชื่อมั่นในประสิทธิภาพของวัคซีนโควิด-19ที่ทางบริษัทพัฒนาร่วมกับไฟเซอร์ ว่า จะสามารถป้องกันเชื้อกลายพันธุ์สายพันธุ์อินเดียได้ โดยนายซาฮินกล่าวว่า ที่ผ่านมาได้มีการทดลองประสิทธิภาพของวัคซีนไฟเซอร์/ ไบโอเอ็นเทค กับ เชื้อโควิด-19 กว่า 30 สายพันธุ์ ซึ่งเกือบทุก             สายพันธุ์ วัคซีนมีประสิทธิภาพมในการป้องกันได้มากพอๆ กับสายพันธุ์ดั้งเดิม อย่างไรก็ตามสำหรับการทดลองประสิทธิภาพของวัคซีนกับสายพันธุ์อินเดียนั้นยังอยู่ระหว่างการดำเนินการ
31,"นายแพทย์ทวีศิลป์ วิษณุโยธิน โฆษกศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 หรือ ศบค. กล่าวว่า ที่ประชุมได้เน้นย้ำการจัดหาวัคซีนโควิด-19 โดยตั้งเป้าอย่างน้อยประชาชนร้อยละ 70 หรือประมาณ 50 ล้านคน ต้องได้รับวัคซีน รวม 100 ล้านโดส ภายในสิ้นปี 2564 ซึ่งขณะนี้จัดหาวัคซีนได้ 63 ล้านโดส ต้องหาเพิ่มเติม 37 ล้านโดส โดยหากสามารถจัดหาได้ 20 ล้านโดสต่อเดือน ก็จะทำให้สามารถฉีดวัคซีนให้กับประชาชนได้ครอบคลุมและรวดเร็วมากขึ้น ทั้งนี้กลุ่มเป้าหมายหลัก ประกอบด้วย บุคลากรทางการแพทย์และสาธารณสุข ,เจ้าหน้าที่ด่านหน้า ,ประชาชนที่มีโรคประจำตัว"
32,    ออสเตรเลียระบุว่าการเสียชีวิตของผู้รับวัคซีนโควิด-19 สองรายไม่น่าจะเชื่อมโยงกับการฉีดวัคซีน
33,ศูนย์ต่อต้านข่าวปลอม เผยแพร่ข้อมูลกรณีมีการโพสต์ข้อความในสื่อออนไลน์ประเด็นเรื่องสำนักงานคณะกรรมการอาหารและยา หรือ อย. อนุมัติขึ้นทะเบียนวัคซีนโควิด-19 ถูกกฎหมายแล้ว 8 ผลิตภัณฑ์ ได้แก่ ซิโนแวค แอสตร้าเซนเนก้า จากอังกฤษ // แอสตร้าเซนเนก้า จากเกาหลี // ซิโนฟาร์มไฟเซอร์ โมเดิร์นนา จอห์นสันแอนด์จอห์นสัน และโควิชิลด์ ศูนย์ต่อต้านข่าวปลอมจึงตรวจสอบข้อเท็จจริงจาก อย. กระทรวงสาธารณสุขพบว่าประเด็นดังกล่าวเป็นข้อมูลเท็จชี้แจงว่าปัจจุบันมีวัคซีนป้องกันโรคโควิด-19 ที่ได้รับอนุมัติจาก อย. จำนวน 3 ผลิตภัณฑ์ ได้แก่ ผลิตภัณฑ์วัคซีนจากบริษัท Astra Zeneca ชื่อผลิตภัณฑ์ Covid-19 Vaccine AstraZeneca // ผลิตภัณฑ์วัคซีนจากบริษัท Sinovac Biotech ชื่อผลิตภัณฑ์ CoronaVac // และผลิตภัณฑ์วัคซีนจากบริษัท Johnson & Johnson ชื่อผลิตภัณฑ์ Covid 19 Vaccine Janssen
34,    สิงคโปร์รายงานพบผู้ติดเชื้อโควิด-19 รายใหม่ 16 คน ทั้งหมดเป็นการติดเชื้อในประเทศ และนับเป็นตัวเลขผู้ติดเชื้อรายวันสูงสุดในรอบ 7 เดือน
